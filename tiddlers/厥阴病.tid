created: 20230913014402754
creator: KylePan
modified: 20230913025414332
modifier: KylePan
tags: ?
title: 厥阴病

尺寸俱弦微者(通行本误作微缓)，厥阴受病也，当六七日发，经其脉循阴器， 络于肝，故烦满而囊缩。此三经皆受病，已入于府，可下而已。

足厥阴，肝之经也，与手厥阴心包络，共司风木之化，其经外合于筋膜(肝合筋，包 络合膜)，内根于肝与包络，其脉下起大指丛毛之际，自内踝、上腘内廉，交出太阴之后， 循股入阴中，环阴器，抵少腹，挟胃属肝络胆，上贯膈，布胁肋，循喉咙之后，上连目 系，与督脉会于巅。厥阴受病，脉尺寸俱弦微者，以平人厥阴受病，脉当沉弦，素气虚 者，则脉弦而微。今邪入阴尽之经，则非本经之气素虚者，不至深陷，故不曰沉弦而曰弦微也，病当六七日发。邪入厥阴则肝气痹于胁肋，故为之内烦而胀满，肝气陷而宗筋 挛急，故使阴囊内缩。三阴均可直入为病，藏气与邪相感故也，但厥阴为经尽之处，邪 入厥阴，即内陷而入血分，厥阴外合筋膜，受病或热或寒，有邪当从小便而出，不能外泄皮毛之分，故厥阴无麻桂证，误汗伤液之变，尤甚于少阳之禁汗也(凡桂枝、细辛佐当归、 吴萸，即入厥阴;佐附子，便达少阴)。三阳受病，已入于府者，可下而已，此指化热传经， 故皆经入府为归，府谓六府，不独指阳明胃。然可下之证，无不病连胃实，所谓在三阳 者可汗，入三阴者可下，演《素问》之旨，举其概而言之尔。又六经受病，皆指伤寒邪 气入经而言，故与六经为病所以总百病之纲者，略有出入。学者比类求之，当知作者之 意，盖亦有慨乎古学之支离也。