created: 20230913013458005
creator: KylePan
modified: 20230913013525742
modifier: KylePan
tags: ?
title: 太阴病

尺寸俱沉濡(通行本误作细)者，太阴受病也，当四五日发，以其脉布胃中， 络于嗌，故腹满而嗌干。

足太阴，脾之经也，与手太阴肺，共司湿土之化，其经外合于肉，内根于脾，其脉 行身之前，上起大指之端，上循腨、膝、股内前廉，入腹属脾络胃，上膈挟咽而连舌本， 散于舌下。太阴受病，脉沉濡者，脾气陷而化湿也(气陷则沉，化湿则濡)，病当四五日发， 邪入太阴，则腹满而嗌干者，太阴主腹(脾，即今生理家所谓膵藏，膵管开口于十二指肠，故太 阴主腹)，其藏与胃以膜相连，故病则脾气不行，中焦气阻而为腹满。嗌干者，脾气热则 胃干而渴也(语出《素同?痿论》)。
