created: 20230913013232465
creator: KylePan
modified: 20230913013253236
modifier: KylePan
tags: ?
title: 少阳病

尺寸俱弦者，少阳受病也，当三四日发，以其脉循胁络于耳，故胸胁痛
而耳聋。此三经皆受病，未入于府者，可汗而已。

足少阳，胆之经也，与手少阳三焦，共司相火之化，其经外合于膜，内根于胆，其 脉行身之侧，起于目锐眦，上抵头角，入耳中，加颊车，下颈，循胁下胸贯膈，络肝属 胆。少阳受病，脉当尺寸俱弘。弦者，气郁而血凝也(浮弦在胆，沉弦在肝)，病当三四日 发，邪入少阳则胸胁痛者，经气之痹而不行也。耳聋者，相火之气上干于窍也(凡耳聋， 病浅多在少阳，深则属肾)。凡三阳经受病，邪未入府而在表者，可发汗而已，然治阳明当 存津液，治少阳当和腠理，必阴阳和而后得汗，此亦但言其概尔。