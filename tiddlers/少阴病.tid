created: 20230913014213608
creator: KylePan
modified: 20230913014233161
modifier: KylePan
tags: ?
title: 少阴病

尺寸俱沉细(细字通行本阙)者，少阴受病也，当五六日发，以其脉贯肾络 于肺，系舌本，故口燥舌干而渴。

足少阴，肾之经也，与手少阴心，共司君火之化，其经外合于脉与骨，内根于心与 肾，其脉起于足心，循内踝行身之内侧，上股内后廉，贯脊属肾而络膀胱。其直者，从 肾上贯肝膈，入肺中，循喉咙，挟舌本。少阴受病，脉沉细者，肾气沉则心气束也(肾气 沉降，故脉沉;心气内束，故脉细)，当五六日发，邪入少阴，则口燥舌干而渴者，肾热上灼 而肺津枯也，当嗌干口热如胶(若口渴而苦，唇干者，此属胃热)，与热在胆胃者有辨。