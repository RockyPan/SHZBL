created: 20230914032025408
creator: KylePan
modified: 20230914032101066
modifier: KylePan
tags: ? 辨太阳病脉证并治 条文
title: 条文三

太阳病，或已发热，或未发热，必恶寒，体痛，呕逆，脉阴阳俱紧者，名为伤寒。

---
此寒邪伤荣之脉证也(中风尚有类似证，故曰名曰中风;伤寒无类似证，故曰名为伤寒。曰之 义较为稍活)。中风必先发热，伤寒必先恶寒。恶寒之证，病起即见。发热之证，阳素盛 者，则发热速，阴素盛者，则发热迟，故曰:或已发热，或未发热也。恶寒为伤寒必具 之候。寒伤太阳，当皮肤致密，腠理闭塞。寒束经络，当血郁气阻，身体疼痛(体痛有表 有里，有寒有热，有风有湿，平脉辨之)。寒邪入胃，必气逆而呕，故曰呕逆。脉阴阳俱紧者， 谓浮沉尺寸俱紧，盖外感之邪，当六脉一象(即寸口三部大小浮沉迟数同等之谓)。本条亦须 并太阳总纲之内，合之为头项痛，恶寒，体痛，呕逆，脉浮紧者，乃为伤寒证谛。下凡 曰伤寒者，皆此例也。