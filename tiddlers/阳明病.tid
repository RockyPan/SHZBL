created: 20230913013131483
creator: KylePan
modified: 20230913013213809
modifier: KylePan
tags: ?
title: 阳明病

尺寸俱长者，阳明受病也，当二三日发，以其脉夹鼻络于目，故身热， 汗出(汗出二字，通行本阙)目疼，鼻干，不得卧。

足阳明，胃之经也，与手阳明大肠，共司燥金之化，其经外合于肌，内根于胃，其 脉行身之前，上至额颅，夹鼻络目，入上齿，环唇口，下膈属胃络脾，循腹里，下髀关， 以行于足。阳明受病，脉当尺寸俱长，长者，胃气强也。病当二三日发者，以二日为阳 明主气，其迟者则多一日而三日发也。邪入阳明，则循经气之道路而化燥。身热汗出者，胃热外蒸于肌也;目疼鼻干者，胃热上干于窍也;不得卧者，胃气逆而不和也。胃为谷
神之府，食入长气于阳，故阳明之脉，当长而大。